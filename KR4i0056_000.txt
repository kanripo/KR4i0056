# -*- mode: mandoku-view; -*-
#+TITLE: 歷代詩話
#+DATE: 2015-08-25 00:46:19.851572
#+PROPERTY: ID KR4i0056
#+PROPERTY: BASEEDITION WYG    
#+PROPERTY: JUAN 提要
<pb:KR4i0056_WYG_000-1a>¶
欽定四庫全書　　　　　集部九¶
　厯代詩話　　　　　　　詩文評類¶
　　提要¶
　　　　(臣/)等謹案厯代詩話八十巻¶
　　　國朝呉景旭撰景旭字旦生歸安人是書前後¶
　　　　無序跋而中有塗乙之處盖猶初定之藁分¶
　　　　為十集以十千為目甲集六巻皆論三百篇¶
　　　　乙集六巻皆論楚詞丙集九巻皆論賦丁集¶
<pb:KR4i0056_WYG_000-1b>¶
　　　　六巻皆論古樂府戊集六巻皆論漢魏六朝¶
　　　　詩已集十二巻前九巻論杜詩後三巻為杜¶
　　　　陵譜系庚集九巻皆論唐詩辛集七巻皆論¶
　　　　宋詩壬集十巻前三巻論金詩後七巻論元¶
　　　　詩癸集九巻皆論明詩其體例仿陳耀文學¶
　　　　林就正毎條各立標題先引舊説于前後雜¶
　　　　采諸書以相考證或辨其是非或叅其異同¶
　　　　或引伸其未竟或補綴其所遺皆下一格書¶
<pb:KR4i0056_WYG_000-2a>¶
　　　　之有舊説所無而景旭自立論者則惟列本¶
　　　　詩于前而以已意發揮之雖皆採自詩話説¶
　　　　部不盡根柢于原書又嗜博貪多往往借題¶
　　　　曼衍失于芟薙然取材繁富能以衆説互相¶
　　　　鈎貫以叅考其得失于雜家之言亦可謂淹¶
　　　　貫者矣較以古人固不失苕溪漁隠叢話之亞¶
　　　　也乾隆四十六年五月恭校上¶
　　　　　　　　總纂官(臣/)紀昀(臣/)陸錫熊(臣/)孫士毅¶
<pb:KR4i0056_WYG_000-2b>¶
　　　　　　　　總　校　官　(臣/)　陸　費　墀¶
