# -*- mode: mandoku-view; -*-
#+TITLE: 歷代詩話
#+DATE: 2015-08-25 00:46:20.426182
#+PROPERTY: ID KR4i0056
#+PROPERTY: BASEEDITION WYG    
#+PROPERTY: JUAN 卷三十三
<pb:KR4i0056_WYG_033-1a>¶
欽定四庫全書¶
　歴代詩話巻三十三¶
　　　　　　　　　　　　　歸安呉景旭撰¶
　戊集下之下¶
　　漢魏六朝¶
　　　無絶¶
困學紀聞曰梁元帝賦得蘭澤多芳草詩古詩為題見¶
於此¶
<pb:KR4i0056_WYG_033-1b>¶
　呉旦生曰劉越石胡姬年十五沈休文江蘺生幽渚¶
　出自晉宋在梁前矣文苑英華辨証云蘭澤多芳草¶
　詩春蘭本無艶初學記作無絶按楚辭春蘭兮秋鞠¶
　長無絶兮終古則無絶字亦是¶
　徐幹室思詩其末句云自君之出矣明鏡闇不治思¶
　君如流水何有窮已時宋武帝擬之曰自君之出矣¶
　金翠暗無精思君如日月廽環晝夜生其時諸賢共¶
　賦遂以自君之出矣為題¶
<pb:KR4i0056_WYG_033-2a>¶
　　　三味八蠶¶
梁簡文詩粮持三味麥衣進八蠶綿¶
　呉旦生曰𤣥晏春秋稱衛倫過𤣥晏取糗粮以進𤣥¶
　晏嘗之曰麥也有杏李柰味三果之熟也不同子焉¶
　得兼之倫笑而不言退而告人曰士安之識過劉子¶
　陽哉吾家園樹實多杏時發糅以杏汁李柰發又糅¶
　以李柰汁故兼此三味耳¶
　呉都賦鄉貢八蠶之綿注引劉欣期交州記云一嵗¶
<pb:KR4i0056_WYG_033-2b>¶
　八蠶繭出日南也雲南志云風土多暖至有八蠶言¶
　蠶飬至第八次不中為絲只可作綿故曰八蠶之綿¶
　呉録云南陽郡一嵗蠶八繢永嘉記云永嘉有八軰¶
　蠶一曰蚖珍蠶三月績二曰柘蠶四月初績三曰蚖¶
　蠶四月績四曰愛珍五月績五曰愛蠶六月末績六¶
　曰寒珍七月末績七曰四出蠶九月初績八曰寒蠶¶
　十月績凡蠶再熟者皆謂之珍此八蠶之實也海物¶
　異名記云八蠶共作一繭¶
<pb:KR4i0056_WYG_033-3a>¶
　　　懸炭¶
梁簡文詩月暈蘆灰缺秋還懸炭枯¶
　呉旦生曰懸炭古候氣法也按史記孟康云先冬至¶
　三日懸土炭於衡両端輕重適均冬至日陽氣至則¶
　炭重夏至日隂氣至則土重蔡邕律厯紀候鍾律權¶
　土炭冬至陽氣應黄鍾通土炭輕而衡仰夏至隂氣¶
　應㽔賔通土炭重而衡低淮南子云隂氣為水水勝¶
　故夏至濕陽氣為火火勝故冬至燥燥故炭輕濕故¶
<pb:KR4i0056_WYG_033-3b>¶
　炭重¶
　　　吹綸¶
梁簡文詩枝間通粉色葉底映吹綸¶
　呉旦生曰注吹綸疑婦人所執暖扇之類一説吹綸¶
　美人衣飾按漢書齊國有吹綸絮顔師古注綸似絮¶
　而細名吹者言可吹噓也費昶詩金暉起遥歩紅彩¶
　發吹綸¶
　　　刺閨¶
<pb:KR4i0056_WYG_033-4a>¶
梁戴暠從軍行云長安夜刺閨¶
　呉旦生曰注夜有急報投刺於宫門余觀唐鄭鍚出¶
　塞曲云不使軍書夜刺閨則與此注同意然楊升菴¶
　引南史陳文帝一夜内刺閨取外事分判者前後相¶
　續又是穴門以入非投刺之謂¶
　　　鄉里¶
沈休文詩還家問鄉里詎堪持作夫¶
　呉旦生曰鄉里謂妻也西溪叢語引南史張彪傳呼¶
<pb:KR4i0056_WYG_033-4b>¶
　妻為鄉里云我不忍鄉里落它處家世舊聞引楚公¶
　登科時第四人張中在殿廷喜甚挈楚公手云如何¶
　得鄉里知去楊升菴謂俗語云鄉里夫妻歩歩相随¶
　言鄉不離里如夫不離妻也¶
　　　雜體詩¶
竹林詩評曰江淹清婉秀麗才思有餘雜擬之作如季¶
札聘魯四代之樂並歌於庭非天下之至聰其孰能喻¶
　呉旦生曰曽蒼山謂擬詩如學畵當識家数要先得¶
<pb:KR4i0056_WYG_033-5a>¶
　其筆意運規製於胸中然後下筆乃可若展畵臨貎¶
　雖似亦下矣又錢希白作擬唐詩百篇備諸家之體¶
　自序云今之所擬不獨其詞至於題目豈欲抛離本¶
　集或有事疏斯亦見之本傳余嘗愛此二條為擬古¶
　之家懸一標的若文通雜體稱風人之極軌比情洽¶
　吻幾至亂真審乃要歸實臻斯㫖鍾伯敬以擬古面¶
　目嗤而不為只是怕他余不敏著有擬古樂府十巻¶
　廣雜體詩百首未知有當否也故於漫興有云新翻¶
<pb:KR4i0056_WYG_033-5b>¶
　杜老千家註廣擬江郎雜體詩聊以自志¶
　江郎擬陶遂刋本集東坡率爾和之非工妙不至此¶
　其擬班婕妤云畵作秦王女乘鸞向烟霧皎然稱其¶
　假使佳人翫之在手乗鸞之意飄然莫偕雖蕩如夏¶
　姬自忘情改節其擬休上人云日暮碧雲合佳人殊¶
　未来王勉夫稱其大意即毛詩君子于役之意又不¶
　止石林所引康樂圓景𤣥暉春草之句矣(遯齊閒覧/云江淹挺)¶
　(湯惠休日暮碧雲合佳人殊未来今人遂用為休上/人詩故事吴曽漫録引樂天與唐上人對答二詩為)¶
<pb:KR4i0056_WYG_033-6a>¶
　(証野客叢書云此悮自唐巳然不但今也如韋荘詩/曰千斛明珠量不盡惠休虚作碧雲詞許渾送僧南)¶
　(歸詩曰碧雲千里暮愁合白雪一聲秋思長曰湯師/不可問江上碧雲深權德輿贈惠上人詩曰支郎有)¶
　(佳思新句凌碧雲孟郊送清逺上人詩曰詩誇碧雲/句道證青蓮心張祜贈髙閑上人詩曰道心黄檗老)¶
　(詩思碧雲秋雪竇詩曰碧雲流水是詩家曰湯惠休/詞豈易聞暮風吹斷碧溪雲此等語皆以為湯詩用)¶
　(惟韋蘓州贈皎上人詩曰願以碧/雲思方君怨别詞似不失本意)¶
　　　印黄沙¶
太平廣記呉均為詩云秋風瀧白水鴈足印黄沙沈約¶
語之曰印黄沙語太險均曰亦見公詩云山櫻發欲然¶
<pb:KR4i0056_WYG_033-6b>¶
約曰我姑欲然卿已印訖¶
　呉旦生曰呉均字叔庠有雋才天監初栁惲刺我郡¶
　辟為主簿日與賦詩南史稱其清㧞有古氣好事者¶
　效之號為呉均體今郡志載其青山偶書一首云家¶
　住青山下時向青山上青山不可上一上一惆悵又¶
　與施從事書云故鄣縣東有青山絶壁干天孤峰入¶
　漢緑嶂百里青川萬轉歸飛之鳥千翼競來企水之¶
　猨百臂相接秋露為霜春蘿被逕風雨如晦雞鳴不¶
<pb:KR4i0056_WYG_033-7a>¶
　巳信足蕩累頥物悟衷㪚賞余寓故鄣訪青山舊址¶
　毎誦叔庠之詩與書以相盤礴嘗題寓廬云更聞詞¶
　客呉均體可要青山弔一杯盖企之也而隐侯偶一¶
　戲之豈相訕耶¶
　詩話補遺云唐人以此類為險諢句傳竒詩多有之¶
　沈青箱夜月琉璃水春風卵色天是也韓退之水作¶
　青羅帶山如碧玊篸杜牧之詩錢唐鸚鵡緑呉岫鷓¶
　鴣斑東坡詩山為翠浪涌水作玉虹流大家亦時有¶
<pb:KR4i0056_WYG_033-7b>¶
　之也¶
　　　擁劍¶
西溪叢語曰何遜詩躍魚如擁劍孟浩然詩㳺魚擁劍¶
來按擁劍如彭蜞之類蟹属一螯偏大故謂擁劍非魚¶
也¶
　呉旦生曰何遜擁劍之誤顔之推已辨之矣酉陽雜¶
　爼云擁劍一螯極小以大者鬬小者食古今注云蟹¶
　有一螯偏大者名擁劍其螯赤一名執火本草又名¶
<pb:KR4i0056_WYG_033-8a>¶
　桀歩異物志云擁劍状如蟹但一螯偏大爾俗謂之¶
　越王鈐大叢拾遺記云呉郡獻蜜擁劍四瓮呉都賦¶
　所謂烏賊擁劍是也異魚圖賛云蟹有擁劔一螯偏¶
　大随潮退殻随退復裹力能鬬虎利甚㦸剉吕亢作¶
　蟹圖十二種一曰蝤蛑二曰撥棹三曰擁劍四曰彭¶
　蝑五曰竭朴六曰沙狗七曰招潮八曰倚望九曰石¶
　&KR0008;十曰&KR1526;江十一曰蘆虎十二曰彭蜞¶
　　　雪花¶
<pb:KR4i0056_WYG_033-8b>¶
詩話補遺曰何遜與范雲聫句詩洛陽城東西却作經¶
年别昔去雪如花今来花似雪李商隐送王校書分司¶
詩多少分曹掌秘文洛陽花雪夢随君定知何遜縁聫¶
句毎到城東憶范雲又漫成一絶云不妨何范盡名家¶
未觧當年重物華逺把龍山千里雪将来擬並洛陽花¶
二詩皆用此事若不䆒其源不知為何説也¶
　呉旦生曰觀張説幽州新嵗詩去嵗荆南梅似雪今¶
　年薊北雪如梅則在初唐早用其語矣然何范之句¶
<pb:KR4i0056_WYG_033-9a>¶
　又源於小雅云昔我徃矣楊栁依依今我來思雨雪¶
　霏霏却有㸃化之功遂成佳唱如曹植詩昔我初遷¶
　朱華未希今我旋止素雪云飛則規倣拙甚所以詩¶
　貴㸃化爾¶
　　　錦䌫¶
張正見朔雪映夜舟詩檣風吹影落錦䌫雜花浮¶
　呉旦生曰世言錦䌫始於煬帝非也按呉志甘寧住¶
　止嘗以繒錦維舟去輙割棄以示奢侈合之張詩則¶
<pb:KR4i0056_WYG_033-9b>¶
　呉陳之間已見矣續錦帶集迎候賔啟云水候錦䌫¶
　陸遲華鑾老杜泛舟詩春風自信牙檣動遲日徐㸔¶
　錦䌫牽¶
　　　石炭¶
張正見詩竒香分細霧石炭擣輕紈¶
　呉旦生曰楊升菴謂石炭發香煤也盖擣石炭為末¶
　而以輕紈篩之欲其細也今制宫中搗炭為末以梨¶
　棗汁合之為餅置於爐中以為香藉即此物也但古¶
<pb:KR4i0056_WYG_033-10a>¶
　用石炭今用朩炭不同耳¶
　張正見又詩云名香㪚綺幕石墨彫金爐盖石炭即¶
　是墨也石墨一名石湼一名墨石脂按廬山有石墨¶
　可書宜陽縣有石墨山汧陽縣有石墨洞贑州興國¶
　縣上洛山皆産石墨廣東始興縣小溪中亦産石墨¶
　婦人取以畵眉名畵眉石古者漆書之後皆用石墨¶
　以書大戴禮所謂石墨相著則黑是也漢以後松烟¶
　桐煤既盛故石墨遂湮廢并其名人亦罕知之¶
<pb:KR4i0056_WYG_033-10b>¶
　東京賦黒丹石緇注引孝經援神契云德至於山陵¶
　則出黒丹魏都賦黒井鹽池𤣥液素滋注鄴西髙陵¶
　西伯楊城西有黒井今在彰德府南郭村井産石墨¶
　可以書水經注云鄴都銅雀䑓北曰氷井䑓髙八尺¶
　屋百餘間上有氷室𢾗井井深十五丈藏氷與石墨¶
　焉陸士龍與兄機云上三䑓曹公藏墨𢾗十萬斤然¶
　不知兄曽見否今送二螺¶
　石燭一名水肥一名石脂一名石液今之延安石油¶
<pb:KR4i0056_WYG_033-11a>¶
　也可熏烟為墨唐人延州詩有石烟多於洛陽塵之¶
　句¶
　　　八米¶
啟顔録曰魏髙祖山陵既就詔令魏收祖孝徵劉逖盧¶
思道等各作挽歌詞十首尚書令楊遵彦詮之魏收四¶
首祖劉各二首而思道獨取八首故時人號八詠盧郎¶
　呉旦生曰北史本傳云齊文宣帝崩當朝文士各作¶
　挽歌十首擇其善者不過一二首惟思道獨有八篇¶
<pb:KR4i0056_WYG_033-11b>¶
　故時人稱為八美盧郎西溪樷話云思道挽歌獨八¶
　首比時人最盛時謂之八米盧郎八米關中語嵗以¶
　六米七米八米分上中下言在榖為八米取𢾗之多¶
　也王伯厚謂米當為采徐鍇云八米以稻喻之若言¶
　十稻之中得八粒米也¶
　　　刻管¶
續本事詩曰唐德州刺史王倚有筆一管粗於常筆刻¶
從軍行人馬毛髪亭䑓山水無不精絶刋兩句云亭前¶
<pb:KR4i0056_WYG_033-12a>¶
琪樹已堪攀塞北征人尚未還¶
　呉旦尘曰松牕雜録有筆管上鏤盧思道燕行歌即¶
　此也(歴代吟譜云明皇自蜀囘登勤政樓歌曰庭前/琪樹已堪攀塞北征人竟未還此思道歌詞也)¶
　盧氏雜説王使君有筆管毎一事刻從軍行両句殆¶
　非人功其畵蹟若粉描向明方可辨之云用䑕牙雕¶
　刻崔鋋郎中文集有王氏筆管記體類韓退之記畫¶
　　　種羊¶
北齊髙昻喜為詩嘗從征行有曰壠種千口羊泉連百¶
<pb:KR4i0056_WYG_033-12b>¶
壺酒¶
　呉旦生曰異物志大秦國北有羊子生於土中秦人¶
　候其欲萌為垣以遶之其臍連地不可以刀截擊皷¶
　驚之而絶因跳鳴食草以一二百口為羣樂郊私語¶
　云楚石大師漠北懐古詩有自言羊可種不信繭成¶
　絲之句人以問師師曰大漠迤西俗能種羊凡屠羊¶
　用其皮肉惟留骨以初冬未日埋著地中至春陽季¶
　月上未日為吹笳咒語有子羊從土中出凡埋骨一¶
<pb:KR4i0056_WYG_033-13a>¶
　具可得子羊𢾗隻此盖四生胎外之化也呉立夫詩¶
　青草叢抽臍未斷馬蹄踣鐵遶垣行宋景濓連珠云¶
　西秦羊角土種之而成形¶
　　　桑落¶
世説新語曰桑落多美酒庾信從蒲州刺史乞酒詩蒲¶
城桑落酒¶
　呉旦生曰注謂廬山有桑落洲多美酒後史補云蒲¶
　中桑落坊有井毎至桑落時取其寒暄得所以井水¶
<pb:KR4i0056_WYG_033-13b>¶
　醸酒甚佳故號桑落酒舊京人呼為桑郎盖語訛耳¶
　齊民要術云醸桑落酒亦以九月真率筆記云試鶯¶
　家多美醸不善飲時為宋遷索取試鶯曰此豈為某¶
　設哉祇當索與郎耳因名酒曰索郎總不若水經注¶
　之載蒲坂云民有姓劉名堕者宿擅工醸採挹河流¶
　醖成芳酎懸食同枯枝之年排於桑落之辰故酒得¶
　其名矣然香醪之色清白若滫漿焉别調氛氲不與¶
　佗同蘭薰麝越自成香逸方土之貢選最佳酌矣自¶
<pb:KR4i0056_WYG_033-14a>¶
　王公庻友牽拂相招者毎云索即有顧思同旅語索¶
　郎反語為桑落也更為謝徵之雋句中書之英談(伽/藍)¶
　(記云河東劉白堕能釀酒季夏六月時暑赫曦以罌/貯酒曝於日中經旬其酒不動飲之至醉經月不醒)¶
　(京師朝貴逺相餉饋逾於千里以其逺至號曰鶴觴/亦名騎驢酒永熈中青州刺史毛鴻賔齎白堕所釀)¶
　(酒之藩路逢盗賊飲之即醉皆被擒獲㳺/侠語曰不畏張弓㧞刀惟畏白堕春醪)¶
　　　狸膏芥粉¶
庾子山詩狸膏燻鬬敵芥粉壒春塲¶
　呉旦生曰荘子羊溝之雞三嵗為株相者視之則非¶
<pb:KR4i0056_WYG_033-14b>¶
　良雞也然數以勝人者以狸膏塗其頭也注云羊溝¶
　鬬雞處株魁帥也雞畏狸也曹子建鬬雞篇云願蒙¶
　狸膏助嘗得擅此塲¶
　左傳季郈之雞鬬季氏介其雞郈氏為之金距杜預¶
　注云擣芥子播其羽也或曰以膠沙播之為介雞鄴¶
　都故事云魏明帝㤗和中築鬬雞䑓趙王石虎亦以¶
　芥羽漆砂鬬雞於此禇玠詩錦毛侵距㪚芥羽雜塵¶
　生劉孝威詩翅中含芥粉距外曜金芒王褒詩妬敵¶
<pb:KR4i0056_WYG_033-15a>¶
　金芒起猜羣芥粉生¶
　¶
　¶
　¶
　¶
　¶
　¶
　¶
<pb:KR4i0056_WYG_033-15b>¶
　¶
　¶
　¶
　¶
　¶
　¶
　¶
　歴代詩話巻三十三¶
