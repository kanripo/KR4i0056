# -*- mode: mandoku-view; -*-
#+TITLE: 歷代詩話
#+DATE: 2015-08-25 00:46:20.025083
#+PROPERTY: ID KR4i0056
#+PROPERTY: BASEEDITION WYG    
#+PROPERTY: JUAN 卷十二
<pb:KR4i0056_WYG_012-1a>¶
欽定四庫全書¶
　歴代詩話巻十二¶
　　　　　　　　　　　　　歸安吳景旭撰¶
　乙集下之下¶
　　楚辭¶
　　　靃靡¶
淮南招隠士篇青莎雜樹兮薠草靃靡¶
　吳旦生曰靃音髓注華敷貌楊升庵謂草弱隨風貌¶
<pb:KR4i0056_WYG_012-1b>¶
　陸倕思田賦雜青莎之靃靡江總詩銜花弄靃靡李¶
　嶠詩靃靡寒潭側皇甫曽詩靃靡汀草碧胡文公賞¶
　花釣魚詩春暖仙蓂初靃靡日斜芝蓋尚徘徊朱少¶
　章詩藏蔬飽三冬媚盤無靃靡¶
　天問咸播秬黍莆藿是營舊本作靃音髓今本皆作¶
　藿音霍一本雚朱注同萑音完¶
　　　眄眄¶
嚴忌哀時命云魂眐眐以寄獨兮汩徂往而不歸¶
<pb:KR4i0056_WYG_012-2a>¶
　吳旦生曰朱子集注眐音征従目眐獨視也一作聇¶
　従耳獨行也余按眐眐當作眄眄左太冲詩有左眄¶
　右盼之語說文眄目偏合也一曰衺視也莫甸切盼¶
　美目貌匹莧切趙凡夫謂俗溷眄盼為一字何以讀¶
　左詩¶
　吾子行云宋儒不識顧眄字(眄音/湎)讀為美目盼兮之¶
　盼又不識盼字而寫使民盻盻然之盻(音/異)又不識此¶
　盻字而讀為盼今詳之耳従丐者音湎从分者音攀¶
<pb:KR4i0056_WYG_012-2b>¶
　(去/聲)从兮者音異何燕泉云按朱子語録張以道曰盼¶
　庭柯以怡顔盼讀如俛讀作眄者非¶
　　　阡眠¶
楊升庵曰九懐逺望兮阡眠陸機詩林薄杳阡眠吕延¶
濟注阡眠原野之色按說文谸山谷青谸谸也則阡眠¶
字當作谸眠又列子云鬱鬱芊芊注芊芊茂盛之貌李¶
白賦彩翠兮芊眠谸眠作芊眠亦通文選别作䀒眠字¶
皆従目¶
<pb:KR4i0056_WYG_012-3a>¶
　吳旦生曰按說文谸望山谷谸谸青也趙凡夫箋云¶
　陸機賦青麗谸瞑改作芊(草/盛)眠非是溷茜(茅蒐/也)又溷¶
　靚(召/也)並非是本借千加谷加草並轉注也則說文望¶
　字正得王褒所云逺望之義升庵引之而遺此一字¶
　便無意態况升庵喜泛引而少斷據之識又不若箋¶
　之確見也¶
　　　駭雞犀¶
劉向九歎云淹芳芷于腐井兮棄雞駭于筐簏¶
<pb:KR4i0056_WYG_012-3b>¶
　吳旦生曰抱朴子通天犀有白理如線者以盛米置¶
　羣雞中雞欲往啄米至輒驚却故南人名為駭雞也¶
　得其角一尺以上刻為魚而銜以入水水常為開傅¶
　咸犀鈎序云犀之美者有光雞見影而驚故曰駭雞¶
　韓詩外傳南宫适至義渠得駭雞犀以獻紂戰國策¶
　張儀破従連衡楚王獻駭雞之犀為上瑞黄香九宫¶
　賦剥駭雞以為釵左思吳都賦駭雞之珍¶
　淮南子犀角駭狐盖云犀角置狐穴中狐不歸¶
<pb:KR4i0056_WYG_012-4a>¶
　　　九鬿¶
劉向九歎云訊九鬿與六神¶
　吳旦生曰今本作九魁當従困學紀聞作九鬿(音/折)為¶
　是王逸注謂北斗九星也按黄帝素問有九星之言¶
　王氷注云上古世質人淳九星垂明中古道德稍衰¶
　標星藏曜故星之見者七焉所謂九星者天蓬天芮¶
　天衝天輔天禽天心天任天柱天英此盖従標而為¶
　始也楚辭補注謂北斗七星輔一星在第六星旁又¶
<pb:KR4i0056_WYG_012-4b>¶
　招搖一星在北斗杓端北斗經疏云不止於七而全¶
　於九加輔弼二星故也與素問注不同曲禮招搖在¶
　上注招搖在北斗杓端主指者正義引春秋運斗樞¶
　云北斗七星第一天樞第二旋第三機第四權第五¶
　衡第六開陽第七搖光搖光則招搖也淮南時則訓¶
　注招搖斗建也補注以招搖在七星之外恐悞¶
　徐整長厯云北斗七星間相去九千里皆在日月下¶
　其二隂星不見者相去八千里¶
<pb:KR4i0056_WYG_012-5a>¶
　𤣥門寶海經云北斗九星七見二隠其第八第九是¶
　帝皇太尊精神也漢霍光家有典衣奴子名還車忽¶
　見二星在斗中光明非常乃拜而還遂得増年六百¶
　　　淟涊¶
劉向九歎云切淟涊之流俗¶
　吳旦生曰淟吐典反涊乃典反博雅淟涊垢濁也揚¶
　雄反離騷紛纍以其淟涊張衡思𤣥賦澄淟涊而為¶
　清陸機文賦故淟涊而不鮮唐書賛淟汩於隋光明¶
<pb:KR4i0056_WYG_012-5b>¶
　於唐枚乗七發涊然汗出¶
　　　蛓¶
王逸九思云蛓縁兮我裳¶
　吳旦生曰王叔師作此以悲屈子言獨處山野與衆¶
　蟲為伍所謂蛓者喻讒人也稗談云蛓螫人蟲也常¶
　在林間花葉背不知者輙為所刺故名林蛓老則吐¶
　汁自裹就其中作蛹謂之呫嘶說文蛓毛蟲也千志¶
　切¶
<pb:KR4i0056_WYG_012-6a>¶
　　　鼻祖¶
揚雄反離騷云有周氏之蟬嫣兮或鼻祖於汾隅¶
　吳旦生曰汾隅揚邑也雄自言系出於周而食采於¶
　揚故揚雄之揚字偏旁从才不从木圖畫寶鑑云宋¶
　髙宗朝揚補之字無咎祖漢子雲其書从才不从木¶
　(資暇集云揚州者以風俗輕揚/故號其州今作楊栁之楊謬也)復齋謾録云注鼻始¶
　也未盡其義揚雄方言獸之初生謂之鼻人之初生¶
　謂之首梁益之間謂鼻為初或謂之祖故鼻祖之義¶
<pb:KR4i0056_WYG_012-6b>¶
　如此野客叢書云攷方言則鼻與祖皆始之别名以¶
　鼻祖為始祖未是余按人受形於胎必自鼻始故寫¶
　照先畫鼻此其義也說文今俗以始生子為鼻子即¶
　始祖為鼻祖亦可蘇東坡詩千年鼻祖守關門黄山¶
　谷詩鼻祖以來傳父兄金人劉無黨詩晚喜宗盟同¶
　鼻祖閻子秀詩衣冠鼻祖傳嘉靖中王元美錦雞賦¶
　有鳥於此鼻祖鸑鷟天啟中尹子求詩鬼實蠻鼻祖¶
　(說文皇从自自始也始皇者三皇大君也自讀若鼻/又云辠从辛从自言辠人蹙鼻若辛秦以辠似皇字)¶
<pb:KR4i0056_WYG_012-7a>¶
　(改為/罪)¶
　昔人以鼻祖對耳孫按惠帝紀應劭注云耳孫𤣥孫¶
　之子也言去髙曽益逺但耳聞之爾然觀晉灼云耳¶
　孫𤣥孫之曽孫也諸侯王表在八世師古云耳音仍¶
　爾雅曽孫之子為𤣥孫𤣥孫之子為來孫來孫之子¶
　為晜孫晜孫之子為仍孫従已而數是為八葉則與¶
　晉說相同仍耳聲相近盖一號也又攷之釋名云子¶
　孳也相生蕃孳也孫遜也遜遁在後生也曽孫義如¶
<pb:KR4i0056_WYG_012-7b>¶
　曽祖也(前云曽祖従下推/上祖位轉増益也)𤣥孫𤣥懸也上懸於髙祖¶
　最在下也𤣥孫之子曰來孫此在無服之外其意疎¶
　逺呼之乃來也來孫之子曰昆孫昆貫也恩情轉逺¶
　以禮貫連之耳昆孫之子曰仍孫以禮仍有之耳恩¶
　意實逺也仍孫之子曰雲孫言去巳逺如浮雲也¶
　¶
　¶
　歴代詩話巻十二¶
