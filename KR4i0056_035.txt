# -*- mode: mandoku-view; -*-
#+TITLE: 歷代詩話
#+DATE: 2015-08-25 00:46:20.468229
#+PROPERTY: ID KR4i0056
#+PROPERTY: BASEEDITION WYG    
#+PROPERTY: JUAN 卷三十五
<pb:KR4i0056_WYG_035-1a>¶
欽定四庫全書¶
　歴代詩話巻三十五¶
　　　　　　　　　　　　　歸安吳景旭撰¶
　巳集上之中¶
　　杜詩¶
　　　頭白烏¶
漁隱樷話曰哀王孫云長安城頭頭白烏夜飛延秋門¶
上呼頭字當作頸字蓋烏無頭白者¶
<pb:KR4i0056_WYG_035-1b>¶
　吳旦生曰楊升菴引三國典略云侯景簒位令飾朱¶
　雀門其日有白頭烏萬許集於門樓童謡曰白頭烏¶
　拂朱雀還與呉杜工部詩蓋用其事以侯景比禄山¶
　也余喜其言得老杜嗟異之意漁隱以故常律之失¶
　其旨矣續博物志云白頭羣飛為鷰烏大而白頭為¶
　倉烏安得謂烏無頭白也¶
　　　曲江¶
春明退朝録曰唐曲江開元天寶中嘗有殿宇安史之¶
<pb:KR4i0056_WYG_035-2a>¶
亂遂盡圯廢文宗覽子美詩江頭宫殿鎻千門細柳新¶
蒲為誰緑因建紫雲樓落霞亭歲時賜宴及兩岸建亭¶
舘焉¶
　吳旦生曰蔡傅卿注曲江為京都勝賞之地遭禄山¶
　焚刼之後荒凉公故有感也余按江以水流屈曲謂¶
　之曲江(水經瀧水南經曲江縣昔𨽻曲紅曲紅山/名漢周府君碑亦作曲紅古字紅江通)司¶
　馬相如賦臨曲江之隑洲顔師古云曲岸之洲曲江¶
　也漢武帝穿以為宜春苑程大昌云漢為宣帝樂游¶
<pb:KR4i0056_WYG_035-2b>¶
　廟(廟至唐世/基跡尚存)亦名樂游苑亦名樂游原基地最髙(公/有)¶
　(樂游園詩公子華筵地勢髙秦川對酒平如/掌秦川即樊川也坐中得見秦川可知其髙)隋以其¶
　地髙不便為居人坊巷而鑿之為池以厭勝之為芙¶
　蓉池且為芙蓉園(韓退之詩曲江千頃荷/花凈平鋪紅蕖蓋明鏡)劇談録云¶
　唐開元中疏鑿為勝境南有紫雲樓芙蓉苑西有杏¶
　園慈恩寺都人遊玩盛於中和上已之節長安志云¶
　文宗太和九年發左右神策軍各一千五百人淘曲¶
　江脩紫雲樓綵霞亭仍勅諸司如有力欲創置亭舘¶
<pb:KR4i0056_WYG_035-3a>¶
　宜給與閒地任其營造¶
　蓬牕續録云曲江宴唐初設以慰下第舉人其後弛¶
　廢有司不復飭而進士會同年於此開元時立為令¶
　典造紫雲樓於江邊至期上率宮嬪垂簾觀焉命公¶
　卿士庻大酺各攜妾伎以往倡優緇黄無不畢集先¶
　期設幕江邊居民髙其地值每丈地至數十金或園¶
　亭有樓房者直至百金先期往宿是日商賈皆以竒¶
　貨麗物陳列豪客園尸爭以名花布道進士乗馬盛¶
<pb:KR4i0056_WYG_035-3b>¶
　服鮮製子弟僕從隨後率務華侈都雅推同年俊少¶
　者為探花使有匿花於家者罰之公卿勲戚皆以是¶
　日揀選東牀故唐人重進士謂衣骨並香蓋其始不¶
　過為眊矂解悶之舉而其後以優賢俊其末則以恣¶
　豪舉崇游觀矣白馬之禍至使清流為濁流盛極而¶
　衰侈極而變曲江為之濫觴也¶
　　　忘¶
哀江頭云欲往城南忘城北注謂公朝哀江頭暮又聞¶
<pb:KR4i0056_WYG_035-4a>¶
史思明連結吐蕃入㓂欲往城南省家倉皇之際心曲¶
錯亂忘南而走北也漁隱樷話云楚辭中心瞀亂兮迷¶
惑王逸注云思念煩惑忘南北也子美蓋用此語¶
　吳旦生曰諸本皆作忘字然觀王荆公送吳顯道云¶
　欲往城南望城北此心炯炯君應識又作十八拍云¶
　欲往城南望城北三步囘頭五步坐此皆集杜句也¶
　却皆作望字或以為舛誤或以為改定陸放翁云北¶
　人謂向為望謂欲往城南乃向城北亦皇惑避死不¶
<pb:KR4i0056_WYG_035-4b>¶
　能記南北之意余按忘字可作仄聲讀元馬虚中詩¶
　一歲春光一半空鶯聲強在雨聲中老來言語渾都¶
　忘病起篇章漸不工¶
　　　孔巢父¶
韻語陽秋曰安禄山反永王璘有窺江左之意李白嘗¶
受璘辟為府僚璘敗白流夜郎孔巢父亦為永王辟巢¶
父察其必敗潔身潜遁由是知名使白如巢父之計則¶
安得有夜郎之謫哉老杜送巢父歸江東云巢父掉頭¶
<pb:KR4i0056_WYG_035-5a>¶
不肯住東將入海隨烟霧其序云兼呈李白恐不能無¶
微意也¶
　吳旦生曰巢父字弱翁孔子三十七世孫與李白隱¶
　徂徠山號竹溪六逸按唐書廣德中李季卿宣撫江¶
　淮薦巢父為叅軍皇甫冉送以詩云共許陳琳工奏¶
　記知君名宦未蹉跎然其以宣慰田悅而奏功復以¶
　宣慰李懐光而被害故楊亷夫樂府云孔巢父竹溪¶
　流竹溪之水可飲牛胡為去干肉食謀又云孔巢父¶
<pb:KR4i0056_WYG_035-5b>¶
　不歸去十年東海迷烟霧釣竿空負珊瑚樹蓋惜其¶
　不終為竹溪之逸也且不悟老杜掉頭入海之意故¶
　即用杜送時語以惜之也然則杜送歸一詩不但於¶
　太白有微意更於巢父有微意也¶
　盧德水云孔巢父振竒人也送行作復出子美手詩¶
　巻長留天地間贈人自贈俱在其中洋洋樂哉又置¶
　酒者蔡侯也兼呈者李白也尋禹穴而訊謫仙臨前¶
　除而對靜者遠致清光彈琴月照此與冬末以事之¶
<pb:KR4i0056_WYG_035-6a>¶
　東都湖城遇孟雲卿復歸劉顥宅宿晏飲同一妙境¶
　夫子美已起身出城矣於疾風暗塵中開眼忽見雲¶
　卿豈不喜出意外於是拉雲卿復往劉宅會宿雲卿¶
　亦不以生客自嫌攜手徑造當是時劉侯歡甚張燈¶
　促饌從殘局翻出新局賔主友朋相視而笑此一段¶
　光景至今令人廻環則詩雖欲不佳得乎¶
　　　秃節¶
竹坡詩話曰晁以道家有宋子京手書杜詩一巻如握¶
<pb:KR4i0056_WYG_035-6b>¶
節漢臣歸乃是秃節以道跋云前軰見書自多不如晚¶
生少年但以印本為正也不知宋氏家藏為何本使得¶
盡見之其所補亦多矣¶
　吳旦生曰升菴言後漢張衡傳蘓武以秃節效貞杜¶
　用此語焦弱侯言秃節今本作握節王右丞詩節旄¶
　秃盡海西頭今本作空盡俗士無知妄肆改竄每如¶
　此¶
　　　中去聲¶
<pb:KR4i0056_WYG_035-7a>¶
東臯雜録曰詩蒸民任賢使能周室中興焉陸德明釋¶
文張仲反故老杜詩云今朝漢社稷新數中興年又萬¶
里傷心嚴譴日百年垂死中興時¶
　吳旦生曰中字或去聲用或平聲用如老杜此詩又¶
　漢運初中興李義山詩言皆在中興蘓子瞻詩威聲¶
　又數中興年吕居仁詩早為吾君了中興袁海叟詩¶
　最愛羣公交薦日正逢天子中興年此則去聲用中¶
　字也如杜詩神靈漢代中興主功業汾陽異姓王側¶
<pb:KR4i0056_WYG_035-7b>¶
　聽中興主長吟不世賢李義山詩身閒不覩中興盛¶
　此則平聲用中字也¶
　敖東谷云中興之中字漕運之漕字韻書皆讀作去¶
　聲近見學䆒多讀作平聲訛矣¶
　　　黄羊蘆酒¶
送從弟亞赴河西詩黄羊飫不羶蘆酒多還醉¶
　吳旦生曰宋人解謂黄羊出關右塞上無角類麞鹿¶
　塞外所造酒荻管吸瓶中故曰蘆酒也餘冬序録云¶
<pb:KR4i0056_WYG_035-8a>¶
　按今陜西有黄羊大如數歲羝而角甚長西地羊角¶
　皆拳曲黄羊獨與江南同其肉肥美膏黄厚而不羶¶
　川中人造酒荻管吸瓶中信然陜以西人則髙盆貯¶
　糟飲時量多少注水盆中竅盆吸之水盡酒乾謂之¶
　瑣力麻酒又曰雜麻酒即蘆酒之遺制墅談云秦蜀¶
　之人醖酒於缶飲以筒名咂麻酒亦曰瑣里麻石林¶
　燕語云隴右人造㗜酒以荻管吸於瓶中以是知秦¶
　蜀去西徼為近故其法盛傳¶
<pb:KR4i0056_WYG_035-8b>¶
　　　假對¶
石林詩話曰杜工部詩對偶至嚴而送楊六判官云子¶
雲清自守今日起為官獨不相對切意今日字當是令¶
尹字傳寫之訛耳¶
　吳旦生曰假雲以對日謂之假對兩句一意乃詩家¶
　活法杜牧之詩當時物議朱雲小後代聲名白日懸¶
　亦用此意也如老杜枸杞因吾有雞栖奈汝何次第¶
　尋書札呼兒檢贈篇又唐人詩牀頭兩甕地黄酒架¶
<pb:KR4i0056_WYG_035-9a>¶
　上一封天子書又三人鐺脚坐一夜掉頭吟又鬚欲¶
　霑青女官猶佐子男皆此例¶
　　　黄閣¶
贈嚴八閣老詩扈聖登黄閣明公獨妙年¶
　呉旦生曰舊唐書嚴武傳遷給事中時年三十二給¶
　事中屬門下省開元元年改門下省為黄門省故稱¶
　黄閣時公為左拾遺亦東省之屬故詩中云官曹可¶
　接聨也錢起送張員外出牧岳州詩自憐黄閣知音¶
<pb:KR4i0056_WYG_035-9b>¶
　在不厭彤襜出守頻亦此意也國史補云宰相相呼¶
　為堂老兩省相呼為閣老觀通鑑王涯謂給事中鄭¶
　肅韓佽曰二閣老不用封敕此亦一證¶
　緗素雜記天子曰黄闥三公曰黄閣給事舎人曰黄¶
　扉太守曰黄堂余考野客叢書謂朱門洞啟當陽之¶
　正色三公之與天子禮秩相亞故黄其閣以示謙漢¶
　舊儀謂丞相聽事閣曰黄閣然名為黄閣初非用黄¶
　蓋是漢制而非唐時稱謂也黄扉者即黄門之義黄¶
<pb:KR4i0056_WYG_035-10a>¶
　堂者春申君在郡塗雌黄以厭火災遂為郡治之故¶
　事¶
　　　白首黑頭¶
復齋漫録曰江總自京南還㝷故宅詩紅顔辭鞏洛白¶
首入轘轅杜子美晚行口號云逺愧梁江總還家尚黒¶
頭總詩白首則非黒頭矣劉辰翁云著一梁字見其自¶
梁入陳又自陳入隋歸尚黒頭也不知總入隋年七十¶
餘矣劉之不學如此¶
<pb:KR4i0056_WYG_035-10b>¶
　吳旦生曰其遇亂時尚少正於梁字見黒頭乃老杜¶
　筆妙焦弱侯謂梁字春秋之筆反隔一塵而南還㝷¶
　故宅又別是後來事故白首黒頭各不相礙如元張¶
　思廉詩君不見黒頭江令承恩早王中立詩歸來江¶
　令頭空白一說承恩一說歸來則兩無害也不然老¶
　杜有復愁詩莫看江總老猶被賞時魚豈杜公自相¶
　剌謬耶¶
　楊升菴謂總歴梁陳隋至唐貞觀中九十餘矣長安¶
<pb:KR4i0056_WYG_035-11a>¶
　九日詩在唐時作觀此則後人之駁辰翁為益可信¶
　永樂中瞿宗吉詩孰能耐久如江令垂老還家尚黒¶
　頭亦悮取辰翁語耳¶
　　　更¶
冷齋夜話云夜闌更秉燭相對如夢寐言更相秉燭照¶
之恐尚是夢也更字當作平聲讀若作仄聲則失其意¶
矣¶
　呉旦生曰冷齋說支離宜訂作仄聲為妥老學庵筆¶
<pb:KR4i0056_WYG_035-11b>¶
　記言夜巳深矣宜睡而復秉燭以見久客喜歸之意¶
　妄云當平聲讀烏有是哉(唐詩紀事云盛文肅嘗夢/朝上帝見殿上題扇云夜)¶
　(闌更秉燭相對如夢寐初謂/天上之作巳而知子美詩也)¶
　　　北征¶
冷齋夜話曰老杜北征詩唯昔艱難(劉會孟本作/憶昨狼狽)初事¶
與前世(劉會孟本/作古先)別不聞夏商(劉會孟/本作殷)衰終(劉會孟/本作中)自¶
誅褒妲意者明皇鑒夏商之敗畏天悔過賜妃子死¶
也而劉禹錫馬嵬詩官軍誅佞幸天子舍如姬羣吏¶
<pb:KR4i0056_WYG_035-12a>¶
伏門屛貴人牽帝衣白樂天長恨詞六軍不發爭奈¶
何宛轉蛾眉馬前死乃是官軍迫使殺妃子歌咏禄¶
山叛逆耳孰謂劉白能詩哉其去老杜何啻九牛毛¶
耶北征詩識君臣之大體忠義之氣與秋色爭高可¶
貴也¶
　呉旦生曰車若水亦言子美北征讀之感泣有功名¶
　教如樂天長恨全是姗笑君父以敗亡為戲更無惻¶
　怛憂愛之意墨莊漫録亦以為元微之連昌宫詞過¶
<pb:KR4i0056_WYG_035-12b>¶
　於樂天長恨歌白止於荒淫之語終篇無所規正元¶
　詞乃微而顯其荒縱之意皆可考卒章乃不忘箴諷¶
　為優也乃何元朗稱長恨為古今長歌第一而懶¶
　真子謂明皇太真之事本有新臺之惡而歌云楊¶
　家有女初長成養在深閨人不識故世人罕知其為¶
　壽王瑁之妃得春秋為尊者諱義此皆未審立言之¶
　要歸也(夢溪筆談云長恨歌峩眉山下少人行旌旗/無光日色薄峩眉在嘉州與幸蜀路全無交)¶
　(涉/)¶
<pb:KR4i0056_WYG_035-13a>¶
　　　活國¶
許彦周詩話曰北征詩微爾人盡非於今國猶活獨以¶
活國許陳元禮何也蓋禍既作惟賞罰當則再振否則¶
不支持矣元禮首議誅太真國忠軰近乎一言興邦儻¶
無此舉雖有李郭不能展用¶
　吳旦生曰公所以稱桓桓陳將軍仗鉞奮忠烈也又¶
　有鹿頭山詩冀公柱石姿論道邦國活謂冀國公裴¶
　冕亦與此活字同㸔山谷賦苦筍云苦而有味如忠¶
<pb:KR4i0056_WYG_035-13b>¶
　諫之可活國蓋用此¶
　¶
　¶
　¶
　¶
　¶
　¶
　歴代詩話巻三十五¶
