# -*- mode: mandoku-view; -*-
#+TITLE: 歷代詩話
#+DATE: 2015-08-25 00:46:20.446372
#+PROPERTY: ID KR4i0056
#+PROPERTY: BASEEDITION WYG    
#+PROPERTY: JUAN 卷三十四
<pb:KR4i0056_WYG_034-1a>¶
欽定四庫全書¶
　歴代詩話巻三十四¶
　　　　　　　　　　　　　歸安吳景旭撰¶
　已集上之上¶
　　杜詩¶
　　　天闕¶
遊龍門奉先寺詩天闕象緯逼雲卧衣裳冷王荆公曰¶
天閲蔡興宗曰天闚楊升菴曰古字窺作闚王弇州曰¶
<pb:KR4i0056_WYG_034-1b>¶
當如舊字作閲闚咸失之穿鑿¶
　吳旦生曰詩題下魯訔注云龍門在東都河南縣地¶
　志云闕塞山一名伊闕而俗名龍門東都記云龍門¶
　號雙闕與大内對峙若天闕然水經注云昔大禹䟽¶
　以通水兩山相對望之若闕伊水歴其間北流故謂¶
　之伊闕矣春秋之闕塞焉昭公二十六年趙鞅使女¶
　寛守闕塞是也陸機云洛有四闕斯其一焉傅毅賦¶
　因龍門以暢化開伊闕以達聰故山谷校本所謂此¶
<pb:KR4i0056_WYG_034-2a>¶
　遊龍門詩用闕字何疑(多識録云妄改為/關又改為閱皆非)後見文太¶
　青云天宫鉞北北河南南河兩河天闕間為關梁蓋¶
　北河南河皆星名各三星而正義又曰闕丘二星在¶
　河南天子之雙闕諸侯之兩觀亦象魏縣書之府愚¶
　謂黄河應天漢而京洛之南為伊闕伊闕古所謂闕¶
　塞蓋雙闕也老杜謂伊闕應天闕云爾雲卧者伊陽¶
　之北山即鳴臯之𣲖長殆百里如雲卧然龍門南直¶
　卧雲或云然余觀本注亦謂卧字可虛可實公殆據¶
<pb:KR4i0056_WYG_034-2b>¶
　天官地紀以命辭得太青抉出更勝¶
　　　懐贈¶
容齋四筆曰杜集懐贈太白凢十四五篇太白與子美¶
詩略不見一句或謂堯祠別杜補闕者是已然杜為左¶
拾遺不曾任補闕兼自諌省出為華州司功迤邐入蜀¶
未嘗復至東州所謂飯顆山之嘲亦好事者撰耳¶
　呉旦生曰飯顆山句胡苕溪亦言李集中無此疑後¶
　人所作余觀元遺山詩山頭杜甫長年痩樓上元龍¶
<pb:KR4i0056_WYG_034-3a>¶
　先日豪張伯雨詩直想痩生如飯顆竟從痒處得麻¶
　姑元人往往用此亦何不細考也最可笑者鶴林玉¶
　露謂李贈杜云只為從前作詩苦苦之一辭譏其困¶
　琱鐫也杜寄李云重與細論文細之一辭譏其欠縝¶
　宻也遯齋閒覽謂二人名既相逼不能無相忌荆公¶
　亦指隂鏗之比為彼此相軋容齋獨闢之良有識但¶
　據藝苑雌黄引李集有沙丘城下寄杜甫詩魯郡東¶
　石門送杜甫詩鑿鑿載名則何云不見一句也¶
<pb:KR4i0056_WYG_034-3b>¶
　學林新編云或言甫贈白詩往往似隂鏗乃所以鄙¶
　白也按子美寄鄭監李賓客詩鄭李先時論文章並¶
　我先隂何尚清省沈宋歘連翩蓋謂隂鏗何遜沈約¶
　宋玉也以隂居四人之首則贈太白詩非鄙之也乃¶
　深美之也¶
　西溪樷語云李侯有佳句往往似隂鏗如柳色黄金¶
　嫩梨花白雪香乃隂鏗詩也¶
　　　盪胸决眥¶
<pb:KR4i0056_WYG_034-4a>¶
望嶽詩盪胸生層雲决眥入歸鳥¶
　吳旦生曰廣韻藻注謂盪胸蓋本山之胸也借言雲¶
　之潤氣盪滌人之胸也三山老人語録云張平子南¶
　都賦清水盪其胸相如子虛賦弓不虚發中必决眥¶
　老杜借用二賦中字也胸與眥當於山言之或以人¶
　言之非也¶
　　　幕燕¶
對雨書懐云震雷翻幕燕驟雨落河魚¶
<pb:KR4i0056_WYG_034-4b>¶
　吳旦生曰王原叔注引左傳季子曰夫子之在此猶¶
　燕之巢於幕上按季子宿於戚聞孫林父擊鐘故曰¶
　燕巢幕上言甚危也潘岳西征賦云危素卵之累殻¶
　甚𤣥燕之巢幕丘希範與陳伯之書云將軍魚遊沸¶
　鼎之中燕巢飛幕之上不亦惑乎皆用甚危之意金¶
　劉鵬南詩燕巢幕上終非計乃合本意如言燕概及¶
　巢幕謝宣遠九日從宋公戲馬臺詩巢幕無留燕遵¶
　渚有來鴻則失實矣¶
<pb:KR4i0056_WYG_034-5a>¶
　姚合詩驚飈墜隣果暴雨落江魚皮日休詩髙風翔¶
　砌鳥暴雨失池魚皆似杜句¶
　　　天棘¶
已上人茅齋詩江蓮揺白羽天棘蔓青絲¶
　吳旦生曰鄭樵云天棘柳也按茶𤓰留客已是深夏¶
　柳老葉濃不可言絲一誤羅大經云佛書終南長老¶
　夢天帝賜青棘之香言蓮香如棘香爾按兩句開說¶
　未是串釋因此改蔓作夢二誤齊生云凱風棘心夭¶
<pb:KR4i0056_WYG_034-5b>¶
　夭天棘當是天棘之訛按凱風注棘心稚弱未成夭¶
　夭言其少難以言蔓三誤不若依舊注作天門冬為¶
　是本草經云天門冬一名顛勒本草索隱云天門冬¶
　在東嶽名滛洋霍在南嶽名百部在西嶽名管松在¶
　北嶽名顛棘内篇云天門冬或名地門冬或名延門¶
　冬或名顛棘顛與天聲相近而互名也山海經小徑¶
　之山有草名&KR1938;赤莖白華如顛冬也顛冬天門冬也¶
　爾雅髦顛棘注細葉有刺蔓生學林新編云天棘其¶
<pb:KR4i0056_WYG_034-6a>¶
　苖蔓生好纒竹朩上葉細如青絲據此則蔓字亦非¶
　浪下¶
　　　裋褐¶
冬日懐李白詩裋褐風霜入¶
　吳旦生曰俗本誤作短褐升菴云裋音䜿二字出列¶
　子按裋俗讀若短詞人有即用短服者升菴已證其¶
　非說文裋䜿使布長襦趙凢夫箋云詳𥜗訓裋當從¶
　短乃䜿使衣服之所宜也襦訓短衣而䜿訓長襦則¶
<pb:KR4i0056_WYG_034-6b>¶
　說文長字疑為短悮耳余按始皇紀贊寒者利裋褐¶
　貢禹傳裋褐不完注云裋者謂僮䜿所著布長襦也¶
　則說文當亦據此耶荀子作䜿褐方言自關以西謂¶
　之裋褕亦曰裋褐寗戚飯牛歌裋袴襌衣直至骭杜¶
　又有寄韋尹詩江湖漂裋褐霜雪滿飛蓬橋陵詩諸¶
　生舊裋褐旅泛一浮萍咏懐詩賜浴皆長纓與宴非¶
　裋褐遣興詩吾憐孟浩然裋褐即長夜北征詩天吳¶
　及紫鳳顛倒在裋褐賈島送胡道士詩裋褐身披漬¶
<pb:KR4i0056_WYG_034-7a>¶
　野苔韓退之詩牛被文繡兮士無裋褐陸放翁詩裋¶
　褐竒溫等狐腋寒蔬脆美敵熊蹯¶
　　　清新俊逸¶
西清詩話曰嘗於汴中逆旅與同行論杜詩旁有一押¶
糧運使臣或顧之曰爾亦觀杜詩乎曰生平好觀然多¶
不解因舉白也詩無敵相問曰既言無敵安得却似鮑¶
昭庾信座中不能遽對漁隱樷話曰庾清新而不能俊¶
逸鮑俊逸而不能清新白能兼之此其所以無敵也武¶
<pb:KR4i0056_WYG_034-7b>¶
弁何足以知之¶
　吳旦生曰芥隱筆記王仲言有南唐澄心紙書此詩¶
　白也詩無數飄然意不羣清新庾開府豪邁鮑叅軍¶
　渭北春天樹江東日暮雲何時一樽酒重與話斯文¶
　洪容齋謂無敵別本作無數殆好事者更之蓋指此¶
　也如寒山子詩吾心似秋月碧潭清皎潔無物堪比¶
　倫教我如何說人亦言既似秋月碧潭乃以為無物¶
　堪比何也蓋其意謂若無二物比倫當如何說耳觀¶
<pb:KR4i0056_WYG_034-8a>¶
　此可與杜詩相發(蜀中詩話云庾信詩奉和趙王泛/江喜雨送軍賚酒等篇不一而足)¶
　(想趙王自是作者惜不傳耳杜少陵寓蜀久毎以自/况見諸篇什者曰清新庾開府曰庾信衷雖好曰庾)¶
　(信平生最蕭瑟暮年詞賦動江關按庾信哀雖好子/美在潼川作是時同漢中王遊泛故以趙王喻漢中)¶
　(也江關係䕫府庾信奉和泛江云/春江上白帝畫舸向黄牛即此地)¶
　　　船¶
飲中八仙歌云天子呼來不上船¶
　吳旦生曰山谷謂蜀人以衫領為船而定功引范傳¶
　正作白墓碑云𤣥宗泛白蓮池召李白作序時已被¶
<pb:KR4i0056_WYG_034-8b>¶
　酒命髙將軍扶以登舟或以衣領為船妄也余按代¶
　醉編云襟紐為衣船此語為長雖見天子而披襟自¶
　若有以見太白之醉甚矣¶
　冷齋夜話云句法欲老健有英氣當間用方俗言為¶
　妙如竒男子行人羣中自然有穎脫不可干之韻老¶
　杜八仙詩序李白曰天子呼來不上船方俗言也所¶
　謂襟紐是也¶
　　　尸鄉¶
<pb:KR4i0056_WYG_034-9a>¶
寄河南韋尹詩尸鄉餘土室誰話祝雞翁¶
　吳旦生曰行本作難說蔡興宗較作誰話二字按韋¶
　濟為河南尹老杜有故廬在偃師濟屢訪問之故老¶
　杜寄此詩蓋偃師有尸鄉也搜神記云祝雞翁者洛¶
　陽人也居尸鄉北山下養雞百年餘雞至千餘頭皆¶
　有名字欲取呼之名則種別而至後之吳山莫知所¶
　去矣風俗通謂俗傳雞本朱氏翁化為之故呼雞皆¶
　曰朱朱說文解喌喌二口為讙州其聲也讀若祝祝¶
<pb:KR4i0056_WYG_034-9b>¶
　者誘致禽畜和順之意喌與朱相似耳野客樷書引¶
　施肩吾詩遺却白雞呼喌喌喌音祝¶
　天寶中濟授尚書左丞嘗見放懐集云杜每朋友至¶
　引見妻子韋侍御見而退使其婦送夜飛蟬以助籹¶
　飾豈即其人耶¶
　　　没¶
東坡志林曰子美詩白鷗没浩蕩萬里誰能馴蓋滅没¶
於烟波間耳而宋敏求謂予云鷗不解没改作波字改¶
<pb:KR4i0056_WYG_034-10a>¶
此字覺一篇神氣索然冷齊夜話曰没悮作波非惟無¶
氣味亦分外閒置波字¶
　吳旦生曰漫録謂鮑昭詩翻浪揚白鷗李頎詩滄波¶
　雙白鷗二公言白鷗而繼以波浪此又何耶野客樷¶
　書云善為詩者但形容渾涵氣象初不露圭角玩味¶
　白鷗波浩蕩之語有以見滄浪不盡之意且滄浪之¶
　中見一白鷗其浩蕩之意可想又何待言其出没耶¶
　改此一字反覺意局余按詩鳬鷖在涇鷖鳬属蒼黑¶
<pb:KR4i0056_WYG_034-10b>¶
　色鳬好沒鷖好浮故鷖一名漚今字以鳥後人加之¶
　也(漁隱樷話云禽經鳬善浮鷗善没以没字易波字/東坡言益有理冷齋以没字易浩字其理全不通)¶
　(浩蕩謂烟波也今云波没蕩亦不成語余竊以苕溪/一引而二悮矣禽經既倒易而冷齋謂没悮作波非)¶
　(悮作/浩也)蓋鷗品最閒没非其性公又詩鷗行炯自如鶴¶
　林玉露謂召南大夫節儉正直而退食委蛇彼都人¶
　士行歸於周而從容有常皆炯自如者也觀此則公¶
　必不以沒字輕待鷗矣¶
　　　赤羽¶
<pb:KR4i0056_WYG_034-11a>¶
故武衛將軍挽詞云赤羽千夫膳黄河十月氷¶
　吳旦生曰脩可注引家語赤羽若日白羽若月千夫¶
　膳言所膳者千兵也雲麓漫抄云此章言將軍善舞¶
　劍及鳴弓則赤羽謂箭言弦不虚發發必得獸可以¶
　供千軍之膳茍如所注則不與下句對而意殊遠矣¶
　　　阿戎¶
藝苑雌黄曰杜位宅守嵗詩破題云守歲阿戎家又有¶
盍簮喧櫪馬列炬散林鴉之句潘惇詩話謂舊本作守¶
<pb:KR4i0056_WYG_034-11b>¶
歲阿咸家杜位子美姪也當以阿咸為是故東坡除夜¶
詩欲喚阿咸來守歲林鴉櫪馬鬬諠譁正用杜語則知¶
今本作阿戎者誤¶
　吳旦生曰杜位公弟也公有送栢二別駕因示從弟¶
　行軍司馬位詩云與報惠連詩不惜知吾斑鬢總如¶
　銀注引宋書謝惠連善屬文族兄靈運曰每有篇章¶
　對惠連輙得佳句蓋以惠連况位也阿戎即如云惠¶
　連耳按齊主將廢鬱林王時王晏從弟思遠謂兄荷¶
<pb:KR4i0056_WYG_034-12a>¶
　世祖厚恩及此引决可保身家晏不聽及拜驃騎謂¶
　子弟曰阿戎勸吾自裁若從其語豈有今日注云晉¶
　宋間人多謂從弟為阿戎(此出通鑑正史注而陸魯/望小名録謂阿戎為思遠)¶
　(小字/非是)觀此則位宅宜作阿戎家矣王原叔注引王戎¶
　事此阮籍對王渾而呼阿戎則是父子間事引之未¶
　當¶
　　　蓋簮¶
杜位宅守歲詩盍簮喧櫪馬列炬散林鴉¶
<pb:KR4i0056_WYG_034-12b>¶
　吳旦生曰大易豫之九四朋盍簮王弼云盍合也簮¶
　集也謂朋來之速王應麟云簮疾也至侯果始有冠¶
　簮之訓晁景迂曰古者禮冠未有簮名詳杜詩意似¶
　以為冠簮之簮失大易本訓¶
　困學紀聞云按李林甫傳杜位林甫諸壻也時林甫¶
　在相位盍簮列炬之盛其炙手之徒與又寄杜位詩¶
　近聞寛法離新州想見懐歸尚百憂逐客雖皆萬里¶
　去悲君已是十年流其流貶蓋以林甫故¶
<pb:KR4i0056_WYG_034-13a>¶
　　　子規王母¶
𤣥都壇詩子規夜啼山竹裂王母晝下雲旗翻¶
　吳旦生曰上句張邦基言其聲清越如竹裂也下句¶
　張表臣引秋興西望瑶池降王母為證余竊以二者¶
　皆失按峩山記云漢竇誼放浪不覊月夜聞子規啼¶
　曰竹裂吾可歸峩眉是夕竹裂天明遁去武帝三徴¶
　之不起酉陽雜爼云齊郡函山有鳥名王母使者昔¶
　漢武帝上山得玉函長五寸帝下山函化為鳥飛去¶
<pb:KR4i0056_WYG_034-13b>¶
　世傳山上有王母藥函常令鳥守之墨莊漫録云中¶
　官陳彦和言頃在宣和間掌禽苑蜀中貢一種鳥状¶
　如燕色紺翠尾甚多而長飛則尾開裊裊如兩旗名¶
　曰王母則子美所言乃此禽也據此則子規王母應¶
　並属鳥而竹裂旗翻亦工對矣¶
　若以王母為降瑶池者則風俗通呼虎為李耳亦將¶
　以李耳為來函關者耶一笑(方言虎陳衛宋楚之間/謂之李父江淮南楚之)¶
　(間謂之李耳注云虎食物/值耳而止以觸其諱故)¶
<pb:KR4i0056_WYG_034-14a>¶
　　　鸊鵜¶
贈張垍詩健筆凌鸚鵡銛鋒瑩鸊鵜¶
　吳旦生曰鵜一作鷉爾雅鷉字注云鷉鷿鷉似鳬而¶
　小膏中瑩刀埤雅云金得伯勞之血則昬鐵得鸊鵜¶
　之膏則瑩謂其膏可以塗刀劍令不鏽戴嵩度關山¶
　云馬衘苜蓿葉劍瑩鸊鵜膏李長吉劍子歌云鸊鵜¶
　淬花白鷴尾衛象詩鸊鵜新淬劍光寒公又有大食¶
　刀歌云鐫錯碧甖鸊鵜膏鋩鍔已瑩虚秋濤¶
<pb:KR4i0056_WYG_034-14b>¶
　　　軒¶
贈哥舒翰二十韻云軒墀曾寵鶴¶
　吳旦生曰左傳衛懿公好鶴鶴有乗軒者注云軒大¶
　夫車也說文軒曲輈藩車賈子云衛侯喜鶴有飾以¶
　文繡而乗軒鮑明遠鶴賦入衛國而乗軒浮溪詩人¶
　間何事非戲劇鶴有乗軒蛙給廪(水經注引晉中州/記惠帝為太子令)¶
　(曰若官蝦/蟇可給廩)今公以為軒墀之軒誠誤矣然余思淹博¶
　如公何誤至此因計墀字或是犀字之訛蓋犀軒卿¶
<pb:KR4i0056_WYG_034-15a>¶
　車也公意以卿大夫之車而寵鶴乃於傳意無失也¶
　天啟中徐于贈鶴詩未許軒墀分氣色代鶴答云軒¶
　墀曾是誤恩來此皆用杜而惜其未審也¶
　　　簿尉¶
墨客揮犀曰杜甫贈髙適詩脫身簿尉中始與捶楚辭¶
韓愈贈張工曹詩判司卑官不堪說未免捶楚塵埃間¶
杜牧寄小姪阿宜詩叅軍與簿尉塵土驚劻勷一語不¶
中治鞭捶身滿瘡以此明唐之叅軍簿尉有過則受笞¶
<pb:KR4i0056_WYG_034-15b>¶
杖之刑猶今之胥吏也¶
　吳旦生曰杜詩鮑注云非謂簿尉受杖杖有罪者耳¶
　退之謂栖栖法曹掾敲搒發姦偷此豈受杖者耶余¶
　以屬吏受杖蓋不獨唐時有也野客樷書所引前漢¶
　王嘉為宰相裸躬受笞司馬遷謂陵夷至於捶楚之¶
　間此猶臣下受人君之杖耳若後漢戴宏為郡督郵¶
　曾以職事見詰府君欲撻之三國志黄蓋為守長署¶
　兩掾教曰若見姦欺終不加以鞭杖宜各盡心世說¶
<pb:KR4i0056_WYG_034-16a>¶
　載太守劉淮杖主簿向雄後同在政府不交言武帝¶
　敕雄復脩君臣之好北史厙狄連為鄭州刺史開府¶
　叅軍皆加捶撻魏収為中外府主簿頻被箠楚唐書¶
　邕州經畧使陳曇怒判官劉緩杖之二十五而卒浙¶
　西觀察使韓臯封杖决安吉令孫解臀杖十下而死¶
　劉晏考所部官六品以上杖訖而奏杜牧之謂尹坐¶
　堂上階下拜兩赤縣令屬官將百人悉可笞辱此正¶
　明驗古人屬吏受杖之說也¶
<pb:KR4i0056_WYG_034-16b>¶
　　　金魚金龜¶
漁隱樷話曰太白有句云金龜換酒處子美有句云金¶
魚換酒來世言換酒必曰脫金貂殊不知二公又有金¶
龜金魚之異名也¶
　吳旦生曰讀二詩而唐制之因革存焉佩魚始於唐¶
　永徽二年以李為鯉也武后天授元年改佩龜以𤣥¶
　武為龜也李云龜蓋白弱冠遇賀監尚在中宗朝未¶
　改武后制也杜云魚蓋開元中復佩魚也按孔毅父¶
<pb:KR4i0056_WYG_034-17a>¶
　談苑云三代以韋為筭袋盛筭子及小刀磨石等魏¶
　易為龜袋唐書車服志云唐初文武職官並給隨身¶
　魚天授二年改佩魚為龜三品以上龜袋飾以金四¶
　品以銀五品以銅中宗初罷龜袋復以魚郡王嗣王¶
　亦佩金魚袋景龍中令特進佩魚散官佩龜衣紫者¶
　魚袋以金飾之衣緋者以銀飾之¶
　　　簷花¶
楊升菴曰燈前細雨簷花落注謂簷下之花恐非蓋謂¶
<pb:KR4i0056_WYG_034-17b>¶
簷前雨映燈花為花爾後人不知或改作簷前細雨燈¶
花落則直致無味矣¶
　吳旦生曰趙次公注引劉邈簷花初照日之語漁隱¶
　樷話引周美成詞浮萍破處簷花簾影顛倒以為簷¶
　花二字用杜少陵全與出處意不相合野客樷書云¶
　丘遲詩共取落簷花何遜詩簷花落枕前不知劉邈¶
　之先已有簷花落三字矣李白詩簷花落酒中李暇¶
　亦有簷花照月鶯對棲之語不但老杜也詳味周用¶
<pb:KR4i0056_WYG_034-18a>¶
　簷花二字於理無礙漁隱謂與少陵出處不合殆¶
　膠於所見乎余想漁隱看杜與升菴同意故謂周¶
　詞不合總之興會所至隨意落筆何必泥於出處¶
　也¶
　　　逸句¶
陸三汀語升菴曰麗人行古本珠壓腰衱穏稱身下有¶
足下何所著紅蕖羅襪穿鐙銀二句今本無之蔡衡仲¶
擊節曰非惟樂府鼓吹兼是周昉美人畫譜也(海録碎/事云衱)¶
<pb:KR4i0056_WYG_034-18b>¶
(居業反/裙也)¶
　呉旦生曰余觀麗人行本非老杜極筆頭上何所有¶
　背後何所見亦是繁欽定情之遺添入足下何闗有¶
　無况所添句亦拙實少致王弇州以為泓渟有妙趣¶
　吾不信也¶
　　　緑沈¶
重過何氏詩雨抛金鎖甲苔卧緑沈鎗¶
　吳旦生曰周少隱言甲抛於雨為金所鎖鎗卧於苔¶
<pb:KR4i0056_WYG_034-19a>¶
　為緑所沈有將軍不好武之意薛蒼舒以緑沈為精¶
　鐵趙德麟以緑沈為竹楊升菴以緑沈色為漆飾鎗¶
　柄王勉夫謂緑沈不可專指一物如梁武帝食緑沉¶
　𤓰王逸少緑沉漆管筆唐太宗詩羽騎緑沈弓韋朗¶
　作緑沉屏風石季龍用緑沉扇蓋有物色之深者為¶
　緑沈也胡元瑞又謂物色深不若言緑色深者為緑¶
　沈也余觀武庫賦云緑沉之鎗殷文圭贈戰將詩緑¶
　沈鎗利雪峰尖犀甲軍裝稱紫髯則鎗自属鐵其色¶
<pb:KR4i0056_WYG_034-19b>¶
　乃緑沉耳若杜牧之䏶壓緑檀槍檀與沈相近而壓¶
　字不逮卧字多總之二句神情全在抛字卧字言外¶
　見武備全弛而漁陽一皷倉卒陸沈有所以召之也¶
　　　長雨¶
東臯雜録曰闌風伏雨秋紛紛伏乃仗之悞闌珊之風冗¶
仗之雨也漁隱樷話曰世說王忱求簟於王恭恭曰文¶
人不悉恭恭作人無長物則冗仗用此長字為是集韻¶
去聲與仗字同音杜詩舊本作長雨東臯謂伏乃仗之¶
<pb:KR4i0056_WYG_034-20a>¶
誤非也¶
　吳旦生曰荆公謂伏當作仗山谷謂當作長漁隱證¶
　之極確劉會孟謂伏疑仗仗又疑長愈失本真此未¶
　曾深考耳蔡邕霖賦懸長雨之森森此則老杜所自¶
　出也按字學集要云長餘也多也冗也剰也論語長¶
　一身有半同作去聲白樂天詩司馬人間冗長官陸¶
　機文賦文固無取乎冗長亦去聲公故有冗長吾敢¶
　取之句又哀王孫云不敢長語臨交衢舊注長音仗¶
<pb:KR4i0056_WYG_034-20b>¶
　乃剰言也¶
　　　不喜¶
劉貢父詩話曰歐公不甚喜杜詩然於李白甚賞愛將¶
由李白超趠飛揚為感動也¶
　吳旦生曰邵伯溫聞見録歐公於詩主退之不主子¶
　美劉原父每不然之後山詩話歐公不好杜詩予每¶
　與魯直恠為異事庚溪詩話云世謂公不好杜詩觀¶
　六一詩話載陳從易舍人初得杜集舊本多脫誤其¶
<pb:KR4i0056_WYG_034-21a>¶
　送蔡都尉詩身輕一鳥其下脫一字陳與數客各用¶
　一字補之或云疾或云落或云起或云下其後得善¶
　本乃身輕一鳥過陳歎服以為雖一字諸君不能到¶
　也又曰唐之晚年信復李杜豪放之格但務以精意¶
　相髙而已又集古目録曰秦嶧山碑非真杜甫直謂¶
　棗朩傳刻爾杜有李潮八分小篆歌云嶧山之碑野¶
　火焚棗朩傳刻肥失真故也六一於杜詩既稱其雖¶
　一字人不能到又稱其格之豪放又取以證碑刻之¶
<pb:KR4i0056_WYG_034-21b>¶
　真偽詎可謂六一不好之乎¶
　　　花鬚¶
陪李金吾花下飲云隨意數花鬚¶
　吳旦生曰王逸少居山隂或㸃數花鬚摘撚咀嗅怡¶
　然自若公蓋用此金人周德卿詩曾數花鬚傍藥闌¶
　元范德機詩日長獨坐數花鬚亦此事也按劉淵林¶
　三都賦注云蘂香或謂之華或謂之實一曰花鬚頭¶
　㸃也潘岳石榴賦緗的㸃乎紅鬚夏侯孝若石榴賦¶
<pb:KR4i0056_WYG_034-22a>¶
　冐紅芽於丹鬚儲光羲薔薇詩髙處紅鬚欲就手王¶
　荆公梅詩鬚撚黄金危欲墮張文潜梅詩誰知檀蕚¶
　香鬚裏張吉甫詩碎粘粉紫鬚齊吐¶
　　　嵽嵲¶
咏懐詩御榻在嵽嵲¶
　吳旦生曰集韻作&KR1160;岧按嵲一作霓文選直墆霓以¶
　髙居墆徒結切霓五結切逸雅霓齧也其體斷絶見¶
　於非時此災氣也傷害於物如有所食齧也一作蜺¶
<pb:KR4i0056_WYG_034-22b>¶
　(音/臬)屈虹也天文志抱珥&KR1734;蜺韻會凢虹䨇出色鮮盛¶
　者為雄曰虹差暗者為雌曰蜺亦作蛪天官書其蛪¶
　者類闕旗一作&KR1734;(音/臬)山海經君子國&KR1734;&KR1734;在其北又¶
　朝陽之谷神曰天吳是謂水伯在&KR1734;&KR1734;北注&KR1734;螮蝀¶
　也逸雅云蝃蝀其見每於日在西而見於東掇飲東¶
　方之水氣也見於西方曰升朝日始升而出見也¶
　　　天子馬¶
艇齋詩話曰老杜詩吾聞天子之馬走千里當是天馬¶
<pb:KR4i0056_WYG_034-23a>¶
之子¶
　吳旦生曰穆天子傳天子之馬走千里天子之狗走¶
　百里黄山谷引以為證蔡傅卿亦引之蓋公作天育¶
　驃騎歌用此成語為起句渾然天成當從諸本作天¶
　子之馬¶
　題下注云天育廐名故歌云遂令大奴守天育漁隱¶
　樷話云東坡題此歌於天育驃騎圖後寫作大奴字¶
　天育則天育為大奴字也矯矯龍性合變化合字亦¶
<pb:KR4i0056_WYG_034-23b>¶
　冩作含字定武有此石刻¶
　¶
　¶
　¶
　¶
　¶
　¶
　歴代詩話巻三十四¶
