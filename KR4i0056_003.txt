# -*- mode: mandoku-view; -*-
#+TITLE: 歷代詩話
#+DATE: 2015-08-25 00:46:19.900260
#+PROPERTY: ID KR4i0056
#+PROPERTY: BASEEDITION WYG    
#+PROPERTY: JUAN 卷三
<pb:KR4i0056_WYG_003-1a>¶
欽定四庫全書¶
　歴代詩話巻三¶
　　　　　　　　　　　　　歸安呉景旭撰¶
　甲集中之上¶
　　三百篇¶
　　　鹿鳴¶
鄭漁仲曰當漢之初去三代未逺雖經生學者不識詩¶
而太樂氏以聲歌肄業往往仲尼三百篇瞽史之徒例¶
<pb:KR4i0056_WYG_003-1b>¶
能歌也東漢之末禮樂蕭條雖東觀石渠議論紛紜無¶
補於事曹孟徳平劉表得漢雅樂郎杜夔夔老矣久不¶
肄習所得惟鹿鳴騶虞伐檀文王四篇而已太和末又¶
失其三左延年所得惟鹿鳴一笙每正旦大會太尉奉¶
璧羣臣行禮東廂雅樂常作者是也古者歌鹿鳴必歌¶
四牡皇皇者華三詩同節故曰工歌鹿鳴之三而用南¶
陔白華華黍三笙以贊之然後首尾相承節奏有屬今¶
得一詩而如此用可乎至晉室鹿鳴一篇又無傳矣自¶
<pb:KR4i0056_WYG_003-2a>¶
鹿鳴一篇絶後世不復聞詩矣¶
　呉旦生曰漢書王遵為益州刺史命王褒作中和樂¶
　職選好事者依鹿鳴習而歌之時汜鄉侯何武為童¶
　子選在歌中觀此則漢世聲歌之道尚能傳肄使齊¶
　魯韓毛四家不尚訓義而相習以聲則三百篇當至¶
　今可歌也¶
　　　盬¶
王事靡盬¶
<pb:KR4i0056_WYG_003-2b>¶
　呉旦生曰盬亦鹽也出於河東之解池引池水灌畦自¶
　結成者不經久而易壊故訓不堅固按周禮鹽人共¶
　其苦鹽讀為盬謂鹽不鍊治也鴇羽注鹽不攻緻曰¶
　盬葢海鹽鍊治後成其鹽難壊池鹽出水即成而易¶
　壞即所謂不攻緻不堅固也¶
　漢書食貨志云猗頓用盬鹽注盬鹽池也於盬造鹽¶
　故盬音古水經注云本司鹽都尉治領兵一千餘人¶
　守之周穆王漢章帝並幸安邑而觀鹽池後罷尉司¶
<pb:KR4i0056_WYG_003-3a>¶
　分猗氏安邑置縣以守之¶
　　　鄂不¶
棠棣之華鄂不韡韡楊升菴曰不風無切鄭𤣥云承華¶
者鄂不當作柎鄂是也不古與柎同又作跗曹憲曰鄂¶
花苞也今作萼詩疏云花下有萼萼下有跗華萼相承¶
覆故得韡韡而光明也由花以覆萼萼以承華華萼相¶
覆而光明猶兄弟相順而榮顯唐明皇宴會兄弟之處¶
曰花萼樓取此也注云鄂然而外見豈不韡韡乎非惟¶
<pb:KR4i0056_WYG_003-3b>¶
背詩義亦且背字義矣按束晳詩白華朱萼被於幽薄¶
白華絳趺在陵之陬白華𤣥足在陵之曲其曰萼趺足¶
皆可證詩疏意其字作柎跗趺又作足者花之足猶人¶
之足也¶
　呉旦生曰周易震為旉旉之為言布也震於東方為¶
　春草木之萌始布也古文作旉今文作華葢花之蒂¶
　也陸機文賦彼瓊敷與玉藻瓊敷即瓊華鄒潤甫㳺¶
　仙詩紫芝列紅敷敷字書作跗古詩紅萼青跗定滿¶
<pb:KR4i0056_WYG_003-4a>¶
　枝字又作荂荘子折揚皇荂通作華易枯楊生華老¶
　婦得其士夫夫與華為韻也左傳華不注山讀作入¶
　聲甚誤古不字讀作缶音或俯音并無作逋骨切者¶
　今讀如卜乃俗音耳惟伏琛言此山孤秀如花跗之¶
　注於水矣李太白詩昔我㳺齊都登華不注峯兹山¶
　何峻秀彩翠如芙蓉即我郡有餘英餘不二溪葢因¶
　梅溪苕溪其流相通故曰餘英餘不義可見矣若作方¶
　鳩切則本注說文不鳥飛上翔不下來也與溪水全¶
<pb:KR4i0056_WYG_003-4b>¶
　不相涉¶
　　　嚶嚶¶
伐木丁丁鳥鳴嚶嚶出自幽谷遷于喬木¶
　呉旦生曰古今注謂禽經稱鶯鳴嚶嚶要是後人附¶
　會非詩本意東臯雜錄云鄭箋嚶嚶兩鳥聲正文與¶
　注皆未嘗及黄鳥自白樂天作六帖始類入鶯門中¶
　又作詩如谷幽鶯暫遷之類後人多祖述用之也野¶
　客叢書云觀張平子東京賦雎鳩麗黄闗闗嚶嚶然¶
<pb:KR4i0056_WYG_003-5a>¶
　則以嚶嚶為黄麗用自漢已然不可謂自樂天始也¶
　嘉話錄云今謂進士登第為遷鶯者久矣葢毛詩伐¶
　朩篇並無鶯字頃嵗省試早鶯求友詩又鶯出谷詩¶
　别書固無證據斯大誤也緗素雜記云宋景文詩晚¶
　執谷鶯朋友動杏園初日待鶯遷王荆公詩鶯猶尋¶
　舊友又曲名喜遷鶯者皆循習唐人之誤也惟漢梁¶
　鴻思友人詩鳥嚶嚶友之期念髙子僕懐思南史劉¶
　孝標廣絶交論嚶嚶相召星流電激是真得毛詩之¶
<pb:KR4i0056_WYG_003-5b>¶
　意余觀袁海叟答江漸詩谷鳥嚶其鳴求友聲亦屢¶
　況生蒸民間豈不念明助此真是毛詩疏語¶
　　　笙詩¶
江鄰㡬雜志曰南陔白華六篇有聲無詩故云笙不云¶
歌也有其義亡其辭非失亡之亡乃無也¶
　呉旦生曰古文無字類作亡鄭康成以為及秦之世¶
　而亡之束廣微為作補亡皆是誤讀亡字耳儀禮疏¶
　云堂上歌者不亡堂下笙者即亡葢所謂歌者有其¶
<pb:KR4i0056_WYG_003-6a>¶
　辭所以可歌如魚麗嘉魚闗雎以下是也無其辭者¶
　不可歌故以笙吹之南陔至於由儀是也按儀禮鄉¶
　飲酒及燕禮笙入於縣中奏南陔白華華黍又曰間¶
　歌魚麗笙由庚歌南有嘉魚笙崇丘歌南山有臺笙¶
　由儀此六詩皆主於笙奏之雖有其聲舉無辭句不¶
　若魚麗南有嘉魚南山有臺於歌奏之歌人聲也故¶
　有辭爾此則笙與歌之異也(字書云漢律厯志亡射/列子亡所不為相如賦)¶
　(亡是公並音無秦時始以蕃橆之橆為有无之无說/文橆文甫切今借為有無字古經書皆篆文秦變篆)¶
<pb:KR4i0056_WYG_003-6b>¶
　(為隸者改之字形詩書周禮春秋禮記論語本皆用/无字乃變篆為隸者改之惟周易首尾盡用无字葢)¶
　(變隸時不曽改易不在焚之數亦不得而改至於亡/字亦有存而不改者論語有若亡亡而為有人皆有)¶
　(兄弟我獨亡不如諸夏之亡也以上數亡字獨不/改者葢變隸時誤讀為存亡之亡故存而不改也)¶
　如晉侯享叔孫豹金奏三夏工歌六詩三夏者樂曲¶
　名擊鐘而奏亦以無辭故金奏之若文王六詩則工¶
　歌之矣故南陔以下亦謂之奏然則皮襲美之補肆¶
　夏與束廣微之補六亡詩同一詿誤不知肆夏乃金¶
　奏六亡乃笙奏有何辭之可補哉¶
<pb:KR4i0056_WYG_003-7a>¶
　　　南陔¶
序曰南陔孝子相戒以養也釋曰陔隴也言南者南方¶
養萬物也¶
　呉旦生曰束廣微補亡云循彼南陔言采其蘭又云¶
　循彼南陔厥草油油其語意皆從隴字而生也按困¶
　學紀聞云陔當訓戒鄉飲酒燕禮賓醉而出奏陔夏¶
　鄭氏注陔之言戒也以陔為節明無失禮又泊宅編¶
　云陔何以有戒意據周官械夏儀禮作陔字則陔通¶
<pb:KR4i0056_WYG_003-7b>¶
　於械且辰窮於亥是戒之時也漢制攷云鐘師械夏¶
　注杜子春云械讀為陔鼓之陔疏漢有陔鼓之法據¶
　此則陔字別自有義廣微不契勘耳¶
　　　栲杻¶
南山有栲北山有杻¶
　呉旦生曰栲去九切說文作&KR0008;从尻為聲草木疏云¶
　許慎讀栲為糗今人言考失其聲也爾雅栲山樗疏¶
　亦云許讀為糗徐鉉注說文作若浩切不攷之罪也¶
<pb:KR4i0056_WYG_003-8a>¶
　況栲與杻合韻乃正讀非叶也(舊叶/音口)¶
　杻檍也字書云檍梓屬此木枝葉可愛二月花白子¶
　似杏今官園種之取萬億之義改名萬嵗樹謝脁詩¶
　風動萬年枝正指此也何晏景福殿賦綴以萬年注¶
　云晉武帝華林園有萬年樹二十四株江左謂之冬¶
　青樹唐詩青松忽似萬年枝三體詩注以為冬青韓¶
　子蒼冬青詩無人識是萬年枝凡此皆謬¶
　　　元老¶
<pb:KR4i0056_WYG_003-8b>¶
方叔元老克壯其猷¶
　呉旦生曰鹽鐵論引此詩而云商師若烏周師若荼¶
　葢謂商用少而周用老也¶
　　　甫草¶
東有甫草¶
　呉旦生曰吕氏春秋九藪梁之圃田爾雅十藪鄭有¶
　圃田穆天子傳天子里甫田之路東至於房水經注¶
　云渠水自河與沛亂流東滎澤北東南分沛歴中牟¶
<pb:KR4i0056_WYG_003-9a>¶
　縣之圃田澤北與陽武分水澤多麻黄草故述征記¶
　曰踐縣境便覩斯卉窮則知踰界詩所謂東有甫草¶
　也皇武子曰鄭之有原圃猶秦之有具囿也按澤在¶
　中牟縣西西限長城東極官渡北佩渠水東西四十¶
　許里南北二十許里中有沙岡上下二十四浦津流¶
　逕通淵潭相接各有名焉水盛則北注渠溢則南播¶
　故竹書紀年梁恵成王十年入河水於甫田又為大¶
　溝而引甫水者也¶
<pb:KR4i0056_WYG_003-9b>¶
　鄭氏箋云鄭有甫田謂圃田鄭藪也止齋周禮說云¶
　詩不以圃田繋鄭王伯厚謂宣王封弟友於鄭在畿¶
　内咸林(今華州/鄭縣)圃田澤左氏謂之原圃(在今開封/之中牟)宣¶
　王時非鄭地小雅安得繋於鄭乎爾雅鄭有圃田葢¶
　指東遷後鄭言之¶
　　　動靜¶
隨意漫錄曰蕭蕭馬鳴靜中有動也悠悠旆旌動中有¶
靜也¶
<pb:KR4i0056_WYG_003-10a>¶
　呉旦生曰舒王以風定花猶落對鳥鳴山更幽謂上¶
　句靜中有動下句動中有靜猶不失三百篇意至於¶
　杜子美詩風含翠篠娟娟淨雨裛紅蕖冉冉香上句¶
　風中有雨下句雨中有風楊誠齋詩綠光風動麥白¶
　碎日翻池上句風中有日下句日中有風方斯蔑矣¶
　(梁書王籍入若耶溪詩蟬噪林逾靜鳥鳴山更幽顔/之推云蕭蕭馬鳴悠悠旆旌毛傳言不諠譁也每歎)¶
　(此解有情致籍詩生於此意耳何氏語林謝貞八嵗/為春日閒居詩從舅王筠云如風定花猶落乃追步)¶
　(惠連矣則荆公取/二梁時句以作對)¶
<pb:KR4i0056_WYG_003-10b>¶
　　　諧聲¶
夢溪筆談曰古人諧聲有不可解者如玖字有字多與¶
李字協用慶字正字多與章字平字協用如詩或羣或¶
友以燕天子彼留之子貽我佩玖投我以木李報之以¶
瓊玖終三十里十千維耦自今以始嵗其有君子有穀¶
詒孫子陟降左右令聞不已膳夫左右無不能止魚麗¶
于罶鰋鯉君子有酒㫖且有如此極多又如孝孫有慶¶
萬夀無疆黍稷稻粱農夫之慶惟其有章矣是以有慶¶
<pb:KR4i0056_WYG_003-11a>¶
矣則篤其慶載錫之光我田既臧農夫之慶萬舞洋洋¶
孝孫有慶易曰西南得朋乃與類行東北喪朋乃終有¶
慶積善之家必有餘慶積不善之家必有餘殃班固東¶
都賦彰皇徳兮侔周成永延長兮膺天慶如此亦多今¶
廣韻中慶一音卿然如詩之未見君子憂心怲怲既見¶
君子庶㡬式臧誰秉國成率勞百姓我王不寧覆怨其¶
正亦是怲正與寜平協用不止慶而已野客叢書曰古¶
人諧聲似此甚多如野字音多與羽字音協家字音多¶
<pb:KR4i0056_WYG_003-11b>¶
與居字音協如詩曰吉日庚午既差我馬獸之所同麀¶
鹿麌麌曰鶴鳴于九臯聲聞于野魚潛在淵或在于渚¶
曰鴻雁于飛肅肅其羽之子于征劬勞于野曰燕燕于¶
飛差池其羽之子于歸逺送于野是野字與羽字音協¶
之例也曰山有扶蘇隰有荷華不見子都乃見狂且曰¶
祈父予王之爪牙胡轉予于恤靡所止居曰昏姻之故¶
言就爾居爾不我育復我邦家是家字與居字音叶之¶
例也蔡寛夫詩話曰秦漢以來字書未備既多假借而¶
<pb:KR4i0056_WYG_003-12a>¶
音無反切平側皆通用如慶雲卿雲臯陶咎繇之類大¶
率如此詩瞻彼日月悠悠我思道之云逺曷云能來燕¶
燕于飛下上其音之子于歸逺送于南皆以為協聲野¶
客叢書曰來字協思字者非來字是釐字耳如匡衡詩¶
曰莫學詩匡鼎來匡說詩解人頤是亦以來字協詩字¶
今呉人呼來為釐猶有此音南字協音字者非南字是¶
吟字耳如文選賈謐詩曰昔與二三子游息承華南拊¶
翼同枝條翻然各異尋是也因考毛詩以下字協故字¶
<pb:KR4i0056_WYG_003-12b>¶
者是户字耳家字協蒲字者是孤字耳慶字協陽字者¶
是羌字與卿字耳如詩爰有寒泉在浚之下有子七人¶
母氏勞苦曰予所蓄租予口卒瘏曰予未有室家曰先¶
祖是皇神保是饗孝孫有慶萬夀無疆之類是也洪景¶
伯隸釋曰周官注莪儀二字皆音俄詩以實維我儀協¶
在彼中河樂且有儀協在彼中阿太𤣥亦以各遵其儀¶
協不偏不頗左傳音蛾作蟻徐廣音檥船作俄漢碑凡¶
蓼莪皆作蓼儀而司隸魯岐碑又作蓼䕏野客叢書曰¶
<pb:KR4i0056_WYG_003-13a>¶
此猶商之阿衡或為倚衡猗衡之例也葢古者率多以¶
阿猗莪義等字同為一音(賈誼鵩賦請問於服予去何/之吉乎告我凶言其菑淹速)¶
(之度兮語予其期岑彭傳輿人歌我有枳棘岑君伐之/我有蟊賊岑君遏之狗吠不驚足下生氂含哺鼓腹焉)¶
(知凶災是以災字協時字音則災字合讀為緇漢人書/災為菑正此音也觀菑災字協時字則知古人不獨以)¶
(來字協釐字其二/音亦本通用如此)¶
　呉旦生曰觀沈存中蔡寛夫洪景伯三人之言而王¶
　勉夫諄諄皆有以推衍之可見古人協字當時必有¶
　其音自别有理況三百篇為詩祖即為韻祖乎詩家¶
<pb:KR4i0056_WYG_003-13b>¶
　直說云古之詩韻如三百篇協用者西兆有高樓上¶
　與浮雲齊是也如洪武韻互用者灼灼園中葵朝露¶
　待日晞是也如沈韻拘用者有鳥西南飛熠熠似蒼¶
　鷹是也漢人用韻參差沈韻始為嚴整早發定山尚¶
　用山先二韻及唐取士遂為定式楊誠齋云今之禮¶
　部韻乃是限制士子成文不許出韻因難以見工爾¶
　至於吟咏性情當以國風離騷為法又奚禮部韻拘¶
　之哉¶
<pb:KR4i0056_WYG_003-14a>¶
　　　未渠央¶
古音畧曰夜未央注未渠央也渠本作詎說文詎猶豈¶
也字林未知詞也言未便至夜分也張儀傳云且蘇君¶
在儀寧渠能乎注音詎古字少假借用之也又作巨漢¶
書公巨能入乎¶
　呉旦生曰升菴引渠作詎則未詎二字連用何義余¶
　按左思魏都賦其夜未遽庭燎晰晰南史高爽題鼔¶
　詩面皮如許大受打未遽央野客叢書云今渠字多¶
<pb:KR4i0056_WYG_003-14b>¶
　作平聲用然庭燎詩注渠其據切當呼遽謂夜未遽¶
　盡也古樂府王融三婦豓詩曰丈人且安坐調絃未¶
　遽央長安狹斜行曰丈夫且徐徐調絃詎未央淵明¶
　詩夀考豈渠央魯直詩木穿石槃未渠透並合呼遽¶
　史記尉陀曰使我居中國何渠不若漢班史作何遽¶
　不若漢益可驗也¶
　　　聰¶
祈父亶不聰¶
<pb:KR4i0056_WYG_003-15a>¶
　呉旦生曰宋時黄安中為神宗講詩至祈父之卒章¶
　上問曰獨言聰而不言明何也黄曰臣未之思上曰¶
　豈非軍事尚謀聰作謀故耶一日講詩至噫嘻振鷺¶
　豐年又問曰有祈則有報間之以振鷺何也黄對曰¶
　得四海之驩心以奉先王是以獲豐年之應此則從¶
　來說家所未及¶
　¶
　¶
<pb:KR4i0056_WYG_003-15b>¶
　¶
　¶
　¶
　¶
　¶
　¶
　¶
　歴代詩話巻三¶
